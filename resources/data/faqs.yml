it:
  - themes: generale
    id: cos-e-wai
    question: Che cos'è Web analytics Italia?
    answer: |
      **Web analytics Italia (WAI)** è una piattaforma nazionale di raccolta e
      analisi dei dati statistici relativi al traffico dei siti e servizi
      digitali della Pubblica Amministrazione italiana.

      WAI consente di:

        - uniformare la raccolta di tali dati;
        - semplificare l'accesso alle statistiche sul traffico e sul
        comportamento degli utenti che usano siti e servizi digitali
        istituzionali;
        - fornire agli operatori della PA strumenti ad hoc per agevolare la
        comprensione di tali informazioni, con l'obiettivo finale di ottimizzare
        in maniera continua l'esperienza utente.

      La piattaforma espone inoltre pubblicamente, e in maniera aggregata,
      alcuni dei dati che riguardano la fruizione dei servizi digitali della PA
      da parte dei cittadini.

  - themes: generale
    id: beta
    question: Cosa significa che Web analytics Italia è in beta?
    answer: |
      **Web analytics Italia (WAI)** è un progetto relativamente nuovo e
      potranno essere apportati diversi cambiamenti o aggiustamenti in base ai
      feedback degli utenti.

      In fase di beta, il servizio è erogato seguendo un livello *"best effort"*
      e senza garanzia di continuità temporale.

  - themes: adesione
    id: come-funziona-adesione
    question: Come funziona il processo di adesione a Web Analytics Italia?
    answer: |
      Per aderire a WAI è necessario che il referente di una PA presente su IPA
      avvii la procedura di registrazione del sito istituzionale, accedendo al
      portale tramite una identità SPID. La verifica  di attribuzione del sito
      registrato alla PA aderente sarà di tipo "implicito" (ossia subordinata
      all'effettivo inserimento del codice di tracciamento nel sito).

      [Guarda il video](/how-to-join#video) nella pagina
      "[come partecipare](/how-to-join#video)".

  - themes: generale
    id: specifiche-tecniche
    question: Quali sono le specifiche tecniche di Web analytics Italia?
    answer: |
      **Web analytics Italia (WAI)** si basa su tre componenti principali:

        - un sistema di raccolta e analisi dei dati web basata sul software
          [Matomo](https://matomo.org/);
        - un portale di front-end che gestisce la registrazione e l'accesso
          all'infrastruttura dati;
        - un set di API per l'accesso ai dati da parte di applicazioni di terze
          parti (non disponibile in fase beta).

      Tutte le componenti software sono ospitate su una piattaforma scalabile e
      ridondata costruita sulla base dei servizi forniti da SPC Cloud - Lotto 1.

  - themes: generale
    id: cos-e-matomo
    question: Cos'è Matomo?
    answer: |
      Matomo è la piattaforma di web analytics leader mondiale nel settore dei
      software open source per la raccolta e l'analisi del traffico web.

      Il codice sorgente di Matomo è disponibile in un [repository
      pubblico](https://github.com/matomo-org/matomo).

  - themes: generale
    id: gratuita-piattaforma
    question: |
      Dopo i mesi di sperimentazione iniziale e dopo il biennio/triennio di
      apertura del progetto a tutte le PA, la piattaforma resterà totalmente
      gratuita o alcune features saranno a pagamento?
    answer: |
      L'uso della piattaforma e delle features supportate resteranno sempre
      gratuite per tutte le PA aderenti.

  - themes: adesione
    id: requisiti-tecnici
    question: |
      Quali sono i requisiti tecnici richiesti alla PA per l'adesione alla
      piattaforma?
    answer: |
      Per aderire alla piattaforma WAI è necessario che l'amministrazione sia
      presente su [IndicePA](https://www.indicepa.gov.it) e che il referente che
      si occupa della procedura di registrazione disponga di una identità
      digitale [SPID](https://www.spid.gov.it) (necessaria per l'accesso alla
      piattaforma WAI).

      Come in tutti i sistemi di raccolta dei dati sul traffico web, è
      necessario inserire uno script (codice eseguibile dal browser) all'interno
      del sito.

  - themes: generale
    id: vantaggi-matomo
    question: |
      Quali sono i vantaggi dell'utilizzo di Matomo rispetto a Google Analytics
      per una pubblica amministrazione?
    answer: |
      I principali vantaggi dell'utilizzo di Matomo per il settore governativo
      sono:

      - la proprietà del dato e il suo controllo totale;
      - l'assenza di *lock-in* tecnologico;
      - l'alta modularità e personalizzabilità della piattaforma;
      - l'assenza di sampling (campionamento).

  - themes: generale
    id: differenze-matomo
    question: |
      Quali sono le principali differenze fra Matomo e altre piattaforme di web
      analytics proprietarie?
    answer: |
      Matomo offre una suite completa di web analytics in modalità "free open
      source": nella sua versione base fornisce un set ampio e articolato di
      funzionalità, ulteriormente ampliabile e personalizzabile.

      A differenza di altre piattaforme di tipo proprietario, offre il totale
      controllo (e la proprietà) del dato raccolto.

  - themes: generale
    id: compatibilita-altri-script-tracciamento
    question: |
      Lo script di tracciamento di WAI è compatibile con altri script già
      presenti sul sito?
    answer: |
      Si, lo script di tracciamento di WAI è compatibile con altri script di
      tracking eventualmente presenti sul sito dell'amministrazione (nel caso di
      altro script Matomo già presente sarà necessario inserire un unico script
      con server multipli).

      L'amministrazione aderente a WAI può quindi continuare ad usare altre
      piattaforme di analisi dei dati contemporaneamente.

  - themes: adesione
    id: plugin-cms
    question: |
      Devo utilizzare dei plugin per inserire lo script di Matomo nei principali
      CMS?
    answer: |
      L'utilizzo di plugin nel caso dei CMS non è obbligatorio. Potranno
      facoltativamente essere utilizzati per semplificare l'inserimento dello
      script di tracciamento.

      Matomo offre alcuni [plugin di
      integrazione](https://matomo.org/integrate/).

  - themes: generale
    id: dove-sono-memorizzati-i-dati
    question: Dove vengono memorizzati i dati raccolti?
    answer: |
      I dati statistici raccolti da WAI vengono memorizzati su server dedicati e
      ad uso esclusivo della pubblica amministrazione, localizzati in Italia.

  - themes: privacy
    id: gdpr
    question: Il progetto è aderente alla normativa GDPR?
    answer: |
      Il progetto WAI non raccoglie dati personali, ad eccezione dell'indirizzo
      IP per il quale è prevista l'anonimizzazione. Maggiori informazioni sono
      disponibili nella pagina dedicata alla [privacy](/privacy).

  - themes: privacy
    id: anonimizzazione
    question: Posso anonimizzare le visite dei miei utenti?
    answer: |
      Si, WAI utilizza utilizza di default il sistema di anonimizzazione
      dell'indirizzo IP degli utenti, quindi non sarà necessario intraprendere
      altre azioni per rendere anonime le visite.

  - themes: personalizzazione privacy
    id: informativa-dati-personali
    question: |
      Se aderisco al progetto devo modificare l'informativa sul trattamento dei
      dati personali del mio sito?
    answer: |
      Nel rispetto della normativa in tema di protezione dei dati personali, è
      opportuno dare evidenza dell'utilizzo di WAI nell'informativa privacy
      predisposta per il proprio sito web, con eventuale rimando diretto
      all'[informativa specifica di WAI](/privacy) pubblicata in questo sito
      web.

  - themes: generale
    id: sicurezza-piattaforma
    question: La piattaforma Web Analytics Italia è sicura?
    answer: |
      L'infrastruttura e il portale di front-end di WAI sono entrambi sviluppati
      secondo i più recenti standard di sicurezza informatica nonché secondo le
      linee guida per la sicurezza ICT nelle pubbliche amministrazioni.

      I collegamenti al codice sorgente sono disponibili nella pagina dei
      [contatti](/contacts).

  - themes: adesione
    id: tipologie-siti
    question: |
      Come faccio a scegliere la tipologia di sito da inserire?
    answer: |
      Quando aggiungi a WAI un sito tematico o un'applicazione mobile (ossia un
      sito o app che non siano il sito istituzionale principale della tua
      amministrazione) devi indicare se si tratta di:

      1. Un sito tematico informativo
      2. Un sito tematico di servizi (interattivi e procedure online,
        fra cui transazioni)
      3. Un'applicazione per dispositivi mobili

      Se il sito è completamente o prevalentemente informativo e descrittivo,
      scegli la prima opzione.

      Se il sito contiene servizi e procedure completamente o parzialmente
      interattive/transattive, scegli sito di servizi. **Nota bene** che nel
      caso in cui il servizio consta di un modulo (pdf, doc, etc.) da scaricare
      (e inviare per email o pec o consegnare a mano o per raccomandata) non fa
      parte di questa categoria, ma della categoria sito tematico informativo.

      Per le applicazioni destinate ai dispositivi mobili, scegli la terza
      opzione.

  - themes: adesione
    id: verifica-tracciamento
    question: |
      In cosa consiste la verifica del tracciamento di un sito?
    answer: |
      Subito dopo l'inserimento, un sito web si trova nello stato "in attesa".
      Da questo momento in poi la piattaforma WAI sarà pronta a ricevere
      dati di tracciamento dal sito. I dati possono essere ricevuti solo dopo
      che il codice con lo script di tracciamento sarà stato incluso nel sito.

      La piattaforma WAI effettua dei controlli a intervalli di tempo regolari
      per rilevare attività di tracciamento ed eventualmente cambiare lo stato
      del sito in "attivo".

      Nel caso del sito istituzionale, il passaggio del sito allo stato "attivo"
      rende attivi a cascata anche la pubblica amministrazione e l'utente
      amministratore che erano "in attesa".

  - themes: adesione
    id: numero-massimo-siti
    question: |
      Qual è il numero massimo di siti web che è possibile tracciare per singola
      amministrazione?
    answer: |
      Non esiste al momento un numero limite al numero di siti web tracciabili
      con Web Analytics Italia.

  - themes: personalizzazione
    id: tracciamento-interdominio
    question: Posso effettuare un tracciamento interdominio?
    answer: |
      No, al momento questa funzionalità non è disponibile.

  - themes: adesione
    id: analytics-mobile
    question: Posso tracciare le visite di una app mobile?
    answer: |
      Si, in WAI è possibile tracciare anche le visite e il comportamento degli
      utenti di una app mobile.

  # Note: public playground environment disabled
  # - themes: generale
  #   id: public-playground
  #   question: |
  #     Esiste un ambiente di test in cui poter provare le funzionalità di Web
  #     Analytics Italia?
  #   answer: |
  #     Si possono testare le funzionalità e l'integrazione di Web Analytics
  #     Italia null'ambiente Public Playground.

  #     Si tratta di un'istanza parallela di Web Analytics Italia con la quale è
  #     possibile effettuare in tutta sicurezza qualunque prova senza paura di
  #     sbagliare.

  #     Tutti i dati memorizzati in questa istanza sono automaticamente resettati
  #     ogni settimana.

  #     [Vai all'ambiente public playground](https://play.webanalytics.italia.it/).

  - themes: privacy
    id: consenso-utente
    question: |
      È possibile raccogliere dati con WAI senza prima chiedere il consenso
      dell'utente?
    answer: |
      Il consenso dell'utente è regolamentato dal GDPR. Sul tema rinviamo alle
      [Linee guida cookie e altri strumenti di tracciamento](https://www.garanteprivacy.it/web/guest/home/docweb/-/docweb-display/docweb/9677876)
      pubblicate dal Garante per la protezione dei dati personali e alla
      relativa [Scheda di sintesi](https://www.garanteprivacy.it/garante/document?ID=9679270).
      Ricordiamo che sulla piattaforma Web Analytics Italia:

      - i cookie creati dallo script di tracciamento di Matomo sono cookie di
        prima parte;
      - è attiva la modalità di rendere anonimo l'indirizzo IP dell'utente;
      - non è prevista alcuna attività di profilazione.

  - themes: adesione
    id: utente-su-diverse-pa
    question: |
      Un singolo utente (stessa identità SPID) può svolgere il ruolo di
      amministratore (o delegato) in due o più pubbliche amministrazioni?
    answer: |
      Sì, Web Analytics Italia consente a un singolo utente SPID di svolgere
      ruolo di amministratore (o delegato) in diverse pubbliche amministrazioni.

  - themes: adesione
    id: mail-verifica-non-ricevuta
    question: |
      Che fare se non si riceve il messaggio di conferma dell'indirizzo email?
    answer: |
      È sufficiente rifare l'accesso con SPID e, dopo aver verificato la
      correttezza dell'indirizzo email inserito, cliccare su "Invia una nuova
      mail di verifica".

      Se l'indirizzo email inserito risulta errato è possibile modificarlo dalla
      stessa pagina.

  - themes: personalizzazione
    id: esclusione-ip-aziendale
    question: |
      Posso escludere l'indirizzo IP della rete aziendale dal tracciamento dei
      dati?
    answer: |
      Per escludere l'indirizzo IP della rete aziendale dal tracciamento dei
      dati è necessario inviare una richiesta, completa di tutti i dettagli,
      all'indirizzo [wai@agid.gov.it](mailto:wai@agid.gov.it).

  - themes: gestione-siti adesione
    id: attivazione-sito
    question: |
      Cosa fare dopo l'inserimento del codice di tracciamento di Web Analytics
      Italia all'interno del sito?
    answer: |
      Dopo l'inserimento del codice di tracciamento, è possibile cliccare
      sull'icona “verifica attivazione”, posizionato accanto all'etichetta “In
      attesa”. L'attivazione sarà istantanea se il codice di tracciamento è
      stato inserito correttamente.

      In alternativa, si potrà attendere che il sistema aggiorni automaticamente
      lo stato del sito su Web Analytics Italia.

      *L'attivazione va a buon fine solo se il codice di tracciamento è inserito
      nel sito web corrispondente al dominio impostato in WAI. Le visite
      provenienti da altri domini vengono ignorate.*

      Se dopo l'inserimento del codice di tracciamento, il sito dovesse
      risultare ancora in attesa, scrivere all'indirizzo
      [wai@agid.gov.it](mailto:wai@agid.gov.it) indicando l'amministrazione di
      appartenenza e l'URL del sito per il quale si attende conferma
      dell'attivazione.

  - themes: gestione-siti
    id: registrazione-fallita
    question: |
      Cosa fare se la registrazione del sito sembra non andare a buon fine?
    answer: |
      Se la registrazione del sito non viene completata dalla piattaforma,
      segnalare l'anomalia scrivendo a [wai@agid.gov.it](mailto:wai@agid.gov.it)
      e indicando Pubblica Amministrazione di appartenenza e URL del sito.

  - themes: gestione-siti
    id: codice-tracciamento
    question: |
      Dove è possibile trovare il codice di tracciamento da integrare nel sito?
    answer: |
      Se il codice di tracciamento non è stato ricevuto per mail, può essere
      recuperato e all'interno del sito, nella dashboard, cliccando sul tasto
      "dettagli" in corrispondenza del sito di interesse.

  - themes: adesione
    id: dati-ipa-non-corrispondenti
    question: |
      Cosa fare se, in fase di adesione, l'indirizzo del sito istituzionale,
      visualizzato e proveniente da IndicePA, non corrisponde all'indirizzo
      effettivo?
    answer: |
     Per allineare le informazioni tra IndicePA e WAI
      - accedere al portale IndicePA;
      - aggiornare i dati su IndicePA;
      - attendere 24 ore prima di riprovare l'adesione a Web Analytics Italia.

      Se dopo 24 ore i dati del sito istituzionale non risultano ancora
      aggiornati, sarà necessario chiedere supporto scrivendo a
      [wai@agid.gov.it](mailto:wai@agid.gov.it), specificando tutti i dettagli.

  - themes: adesione gestione-siti
    id: protocollo-https
    question: |
      È necessario modificare l'indirizzo del sito istituzionale inserendo il
      protocollo https?
    answer: |
      Gli indirizzi web dei siti istituzionali sono registrati in IndicePA senza
      il relativo protocollo (http o https). Anche se l'uso del protocollo https
      è ormai uno standard base di sicurezza, WAI assegna, all'indirizzo privo
      di protocollo, il prefisso http:// per garantire anche ai siti che non
      usano ancora https la possibilità di tracciare le visite.

      Il tracciamento funziona correttamente anche se il protocollo visualizzato
      è http mentre quello effettivo è https, quindi non è necessario apportare
      alcuna modifica.

      *È possibile che in futuro tutti gli URL siano modificati sostituendo il
      protocollo http con https, consentendo così solo ai siti che rispettano le
      misure base di sicurezza di tracciare le visite con Web Analytics Italia.*

  - themes: gestione-siti
    id: modifica-url-sito
    question: |
      È possibile modificare l'URL di un sito?
    answer: |
      È possibile modificare autonomamente solo l'indirizzo degli ulteriori siti
      aggiunti, ma non del sito istituzionale (corrispondente ai dati presenti
      su IndicePA).

      Se fosse necessario modificare l'indirizzo di un sito istituzionale, dopo
      aver verificato che sia già stato corretto su IndicePA, basterà inviare
      una richiesta dettagliata scrivendo a
      [wai@agid.gov.it](mailto:wai@agid.gov.it).

      *Si ricorda che, per ciascun sito, le visite sono effettivamente tracciate
      solo se provengono dall'indirizzo web impostato in Web Analytics Italia.*

  - themes: gestione-siti generale
    id: importazione-da-google-analytics
    question: |
      È possibile importare su Web Analytics Italia i dati di Google Analytics?
    answer: |
      Non è possibile importare i dati da Google Analytics, tuttavia si possono
      mantenere attivi entrambi i tracciamenti.

  - themes: generale
    id: report-via-email
    question: |
      Posso programmare l'invio di report via mail?
    answer: |
      Sì, questa funzionalità è accessibile raggiungendo la dashboard di uno
      specifico sito web, poi selezionando l'icona impostazioni (a forma di
      ingranaggio) nella barra in alto e infine usando la voce di menu "Report
      Email".

  - themes: generale
    id: widgets
    question: |
      Dove è possibile trovare il codice per integrare i widget con le
      statistiche nel proprio sito?
    answer: |
      È possibile prelevare il codice per l'integrazione dei widget nel proprio
      sito dalla pagina "dettagli" accessibile mediante il corrispondente
      bottone nella pagina dei siti web.

      *Il codice funziona solo nelle pagine dello stesso sito web le cui
      statistiche sono mostrate nei widget.*

  - themes: generale
    id: widgets-non-funzionanti
    question: |
      I widget integrati nel sito non funzionano correttamente, perché?
    answer: |
      I widget funzionano solo su siti web che supportano il protocollo sicuro
      https. Qualora si presentassero problemi su un sito che già lo supporta, è
      necessario segnalarci l'URL della pagina in cui è integrato il widget
      scrivendo a [wai@agid.gov.it](mailto:wai@agid.gov.it), in modo da poter
      compiere delle verifiche approfondite.

  - themes: gestione-siti adesione
    id: siteid-numerico
    question: |
      Il plugin per CMS (o libreria software) mi chiede un parametro "siteId" di
      tipo numerico, mentre quello presente nel codice di tracciamento è
      alfanumerico: come posso procedere?
    answer: |
      Sebbene il parametro "siteId" sia generalmente di tipo numerico, questo
      non è un requisito di Matomo. Web Analytics Italia usa infatti "siteId"
      alfanumerici.

      Se il plugin per CMS (o libreria software) che si sta usando non permette
      in alcun modo l'inserimento di una stringa come valore del parametro
      "siteId", è possibile scrivere a
      [wai@agid.gov.it](mailto:wai@agid.gov.it), specificando l'URL del sito da
      tracciare già inserito in WAI, per chiedere un "siteId" di tipo numerico.

