it: |
  ## Premessa

  L'[Agenzia per l'Italia Digitale](https://www.agid.gov.it/) (AGID) ha
  realizzato e gestisce la piattaforma Web Analytics Italia (di seguito anche
  "WAI") con l'obiettivo di offire un servizio di raccolta e consultazione dei
  dati del traffico dei servizi online delle amministrazioni aderenti.

  Il presente documento potrà essere modificato in qualsiasi momento e senza
  preavviso. L'utente è pertanto invitato a prendere regolarmente visione
  dell'ultima versione aggiornata delle stesse, disponibile cliccando sul
  collegamento "Note legali" presente in fondo a qualunque pagina del sito WAI.

  <span id="tos"></span>
  ## Termini del servizio

  Il servizio **Web Analytics Italia**, erogato da AGID, è messo a disposizione
  delle pubbliche amministrazioni a titolo gratuito.

  Nell'attuale prima fase di beta test, il servizio è erogato su invito,
  seguendo un livello di servizio *"best effort"* e senza garanzia di continuità
  temporale.

  È offerto un supporto in giorni e orario di ufficio – 8 ore giornaliere dal
  lunedì al venerdì – attraverso canali dedicati e comunicati alle
  amministrazioni aderenti.

  È possibile recedere in qualsiasi momento, inviando una richiesta al servizio
  di supporto ad AGID.

  Web Analytics Italia è fisicamente ospitato presso il CSP qualificato SPC
  Cloud Lotto 1, in territorio italiano.

  AGID garantisce la protezione dei dati personali, come esplicitato
  nell'apposita informativa.

  ## Copyright

  La visualizzazione, il download e qualunque utilizzo dei dati pubblicati sul
  sito WAI comporta l'accettazione delle presenti note legali e delle condizioni
  della licenza con cui sono pubblicati.

  Salvo ove diversamente indicato, i dati pubblicati sul presente sito sono
  messi a disposizione con licenza CC-BY 3.0, il cui testo integrale è
  disponibile al seguente indirizzo:
  [http://creativecommons.org/licenses/by/3.0/it/legalcode](http://creativecommons.org/licenses/by/3.0/it/legalcode)

  Questo significa che, ove non diversamente specificato, i contenuti di questo
  sito sono liberamente distribuibili e riutilizzabili, a patto che sia sempre
  citata la fonte e – ove possibile - riportato l'indirizzo web della pagina
  originale.

  ## Utilizzo dei dati

  Tutti i dati pubblicati su WAI hanno un valore esclusivamente statistico e non
  sono una rappresentazione fedele degli eventi reali a cui si riferiscono. La
  raccolta dei dati è infatti soggetta a possibili errori di varia natura quali,
  a solo titolo di esempio, indisponibilità dei collegamenti di rete oppure
  incompatibilità dei dispositivi utilizzati.

  In nessun caso AGID può essere ritenuta responsabile dei danni di qualsiasi
  natura causati direttamente o indirettamente dall'utilizzo dei dati esposti su
  WAI ovvero dall'incapacità o impossibilità di accedervi.

  ## Accesso a siti esterni collegati

  I collegamenti a siti esterni indicati nel sito WAI sono forniti come
  semplice servizio agli utenti, con esclusione di ogni responsabilità sulla
  correttezza e sulla completezza dell'insieme dei collegamenti indicati.

  L'indicazione dei collegamenti non implica da parte di AGID alcun tipo di
  approvazione o condivisione di responsabilità in relazione alla legittimità,
  alla completezza e alla correttezza delle informazioni contenute nei siti
  indicati.

  ## Privacy

  L'[informativa sul trattamento dei dati personali](/privacy) è disponibile
  cliccando sul collegamento "Privacy" presente in fondo a qualunque pagina del
  sito WAI.

  ## Social media

  In merito all'uso dei social media si rinvia alle informazioni riportate nelle
  pagine [Note legali](https://www.agid.gov.it/it/note-legali) e [Media
  policy](https://www.agid.gov.it/it/media-policy) del sito istituzionale di
  AGID.
en: |
  The legal notes are available in Italian language only.
